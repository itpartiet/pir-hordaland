Date: Tue, 23 May 2017 15:22:00 +0000 (GMT)
From: "Øyvind A. Holm" <oyvind@piratpartiet.no>
To: Alle i Hordaland Piratparti <alle.hordaland@piratpartiet.no>
Subject: Sakspapirer, årsmøte i PIR Hordaland 30. mai
Message-ID: <1772722811.31917.1495552920839.JavaMail.zimbra@piratpartiet.no>
X-Mailer: Zimbra 8.7.1_GA_1670 (ZimbraWebClient - FF53 (Linux)/8.7.1_GA_1670)
Reply-To: Hordaland Piratparti <hordaland@piratpartiet.no>

Fristen for innsendte forslag til det ekstraordinære årsmøtet i 
Piratpartiet Hordaland 30. mai 2017 går ut i dag, 23. mai kl 17:00. 
Dette er sakene som er kommet inn før fristen. Det er tre forslag, alle 
foreslått av styret i PIR Hordaland.

VALGBOD

En valgbod på Torgalmenningen koster ca kr 16 500 kroner for tre uker. 
Tidligere erfaring fra valgboden viser at det er for dyrt, og at disse 
pengene kan brukes på bedre måter. Sartor Senter tilbyr for eksempel 
gratis stand for store og små partier, og effekten av valgkampen har 
potensiale til å bli større utenfor bykjernen, for eksempel ved stand i 
distriktet rundt Bergen eller ellers i fylket. Det vil også bli en god 
mulighet til å få satt i gang piratvirksomhet andre steder i fylket.

Styret anbefaler å ikke bekoste valgbod i Bergen sentrum.

FORSLAG TIL STYRESAMMENSETNING

Det nåværende styret med støttespillere har etterhvert funnet fram til 
et godt samarbeid og gode rutiner, og føler at det har mer å gi PIR i 
Hordaland. Styret stiller derfor til gjenvalg, med følgende 
sammensetning:

  - Øyvind A. Holm (leder)
  - Ståle Olsen (nestleder)
  - Olav Handeland (ny kasserer)
  - Håvard Hatlevik (styremedlem)
  - Ørjan Langbakk (styremedlem)
  - Geir Martin Ohna (nytt styremedlem)

Hvis dette forslaget til styre ikke blir vedtatt, gjennomføres ordinært 
styrevalg med uavhengige kandidater.

BREDDEPROGRAM

Det har blitt uttrykt stor misnøye blant mange medlemmer at 
breddeprogrammet ble avskaffet. Det kan også se ut som om potensielle 
velgere vil ha mer informasjon om hva partiet står for enn de punktene 
som står i kjerneprogrammet. Digitale rettigheter og et fritt Internett 
er viktig, men de fleste har helt andre ting i hverdagslivet som de er 
opptatt av. Piratpartiet er forankret i sunne prinsipper, og bør vise at 
disse prinsippene fører til et godt breddeprogram.

Det foreslås derfor at PIR Hordaland samlet leverer en oppfordring til 
landsmøtet i Arendal i august om å gjeninnføre breddeprogrammet, og at 
dette avgjøres med avstemming.

For mer informasjon omkring disse og andre saker, se referatet fra 
forrige styremøte på <http://bit.ly/2qLdsfS>.

SAKSLISTE

  1. Godkjenning av innkalling
  2. Valg av møteleder, referent og underskrivere av protokoll.
  3. Informasjon om de siste måneders hendelser i partiet, og veien 
     framover.
  4. Hordaland som et foregangsfylke: Full åpenhet i regnskap, referater 
     og drift. Driften av PIR Hordaland skal utføres så billig som 
     mulig, også av nødvendighet, og følge prinsipper som det har vært 
     snakket om lenge på nasjonal basis. Inntekter er en bonus 
     foreløpig. Videre samtaler om vårt opplegg.
  5. Om valgkampen
     5.1. Diskusjon om partiet har råd til valgbod i Bergen (16 500 
       kroner forrige gang), eller om det heller skal brukes penger på å 
       oppsøke folk der de er. Det blir mange buss- og togbilletter for 
       16 500 kroner. Tilbud om gratis valgbod i Fjell kommune (Sartor 
       Senter). Bussturer og togturer rundt i fylket. Skolevalg. 
       Kartlegging av mulige steder vi bør/kan besøke. Oppsøke folk 
       istedenfor å bli oppsøkt.
     5.2 Tidlig start på valgkampen for oss. Forhåndsstemmingen starter 
       tidlig. Derfor bør vi starte valgkampen lenge før de andre, 
       kanskje allerede fra dette øyeblikk (etter årsmøtet) i et seriøst 
       forsøk på å etablere oss i folks øyne.
     5.3 Idéstorm.
     5.4. Jobbe tidlig med media, alle typer media, også etablert 
       presse. Vi proklamerer at vi starter valgkampen tidlig. Velge 
       koordinator for sosiale medier.
     5.5. Forslag til søknad om partistøtte.
     5.6. Forslag til spesifikke valgsaker.
  6. Valg av styre.
  7. Innkomne forslag

MØTEINFO

Tidspunkt: Tirsdag 30. mai 2017 kl. 17:00
Sted: Det Internasjonale Rommet, Studentsenteret, Parkveien 1, Bergen
Google Maps: https://goo.gl/maps/FZEtzqinpPk

Velkommen!


På vegne av styret i PIR Hordaland,

Øyvind A. Holm
leder, PIR Hordaland
