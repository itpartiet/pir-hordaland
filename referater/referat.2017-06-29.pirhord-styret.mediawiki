'''Styremøte i Piratpartiet avd. Hordaland 2017-06-29'''

Oppmøtte (alfabetisk):

* Håvard Hatlevik
* Ståle Olsen
* Ørjan Langbakk
* Øyvind A. Holm

Sted: Espresso House, Bystasjonen, Bergen<br />
Møtet er vedtaksdyktig, 4/6 oppmøtte.

Møtet startet kl 17:21. Tidspunkter i parentes refererer til posisjonen i lydopptaket av møtet.<br />

== 1. Konstituering av møtet og valg av referent ==

(6s) Ingen innvendinger til innkallingen. Øyvind valgt som referent, valg av ordstyrer droppes.

== 2. Styresammensetning ==

(På det ekstraordinære årsmøtet for PIR Hordaland 2017-05-30 ble det under punkt 6 vedtatt at Håvard Hatlevik og Geir Martin Ohna kan konstituere seg selv på førstkommende styremøte og velge om de vil være styremedlem eller varamedlem.)

(26s) Håvard vil være styremedlem, alle i styret er enige. Geir Martin er foreløpig uavklart. Han vil få status som styremedlem eller vara når det oppnås kontakt med ham. Det er ingen praktisk forskjell mellom alternativene, styret må ha fire oppmøtte i begge tilfeller for å være vedtaktsdyktige.

== 3. Valgmateriell og effekter ==

(1m:32s) PIR Hordaland bør ha materiell og effekter for salg, bruk og utdeling. For eksempel kulepenner og T-skjorter.

Ørjan: T-skjortene er vi litt avventende på, men vi får dem sannsynligvis innen et par uker. Av effekter er det greit å ha for eksempel A5-leaflets med kjernepunkter. Må være trykket på farget papir som gjør at det skiller seg ut. Det bør lages en lokallagspakke som sendes ut til alle aktive fylkeslag.

Avklar med sentralstyret om lokallagspakke.

== 4. Kjøp av telefoner til PIR Hordaland ==

(5m:21s) Ståle: Det er en ting som kanskje krever avstemming, vi bør få gjort det mens Håvard er her. Vi har snakket om å kjøpe inn tre telefoner som kan bli brukt av meg, Ørjan og Øyvind i forbindelse med valgkampen.

Øyvind: Vi kan kjøpe en sånn til 149 kroner på Clas Ohlson.

Ståle: Det må være en med skikkelig web-kontakt, en smarttelefon.

Det er enighet om at det er nødvendig med smarttelefon, blant annet for bruk mot sosiale medier. Det er også viktig at PIR Hordaland får seg et offisielt telefonnummer.

Når bankkonto kommer på plass sendes det søknad til sentralstyret om tilskudd til telefoner.

(16m:12s) Ørjan foreslår at registrering av telefonnumre kan registreres sentralt så det for eksempel kan kjøpes en nummerserie som brukes av partiet. Ståle vil at det skal ordnes lokalt.

Det er generell enighet om at tre telefoner er et greit antall å kjøpe.

== 5. Opprettelse av bankkonto ==

(Dette ble diskutert i flere omganger i løpet av møtet, så kronologien brytes litt ved at alt omkring denne saken samles her.)

(10m:38s) Enstemmig vedtak: Øyvind og Olav gis fullmakt til å opprette bankkonto.

(11m:43s) Det trengs styrevedtak for å søke partiet sentralt om økonomisk støtte. Øyvind gis i oppdrag å kontakte sentralstyret om tilskudd til lokallaget etter gjeldende sats når bankkontoen er på plass. Enstemmig vedtatt.

(37m:20s) Ørjan: Hvem har vi planer om å ha bankkonto hos? Hvor skal vi ha kontoen?

Ståle foreslår Sparebanken Vest, Øyvind foreslår DnB.

Ørjan: Jeg hater DnB. Kan vi utelate DnB? De koster en formue å ha bankkonto hos.

Ståle: Absolutt.

Håvard: DnB er grisedyrt, det er dårlig, det er...

Ståle: Helt enig.

(37m:41s) Øyvind: Fana Sparebank har jeg hørt mye fint om, en veldig trivelig bank.

Ørjan: Fana Sparebank er faktisk veldig flinke og hyggelige, da er man lokalt forankret. Jeg kan gå i banken og snakke med den samme personen som jeg snakket med for to år siden.

Håvard: Ja, de er veldig OK.

Øyvind lurer på om det er mange Fana Sparebank-filialer i Bergensområdet. De har ihvertfall to, en i sentrum og en på Nesttun.

(38m:28s) Ståle: Men hvorfor ikke Sparebanken Vest?

Håvard: Den er vesentlig mindre lokal. Jeg tenker at det står mellom Fana Sparebank og Sogn Sparebank.

Ørjan: De er i lomma på DnB. Jeg er ikke så glad i Sparebanken Vest nettbankmessig, informasjonen du får tilsendt derfra er ekstremt dårlig. I Fana Sparebank kan man få tilsendt for eksempel SMS eller email ved innbetalinger.

Intet endelig vedtak om bank ble fattet, men det går i retning Fana Sparebank.

== 6. Sosiale medier ==

Diverse løs diskusjon omkring hvordan sosiale medier skal brukes.

(18m:50s) Ståle: Det er omtrent bare jeg som har brukt Slack. Vi må få alle medlemmene med der.

(20m:39s) Håvard: Vi bør ha en mailadresse for media. presse.hordaland@piratpartiet.no?

== 7. Donasjoner ==

(35m:9s) Håvard: Det er veldig viktig at det kommer fram hvem som har gitt donasjoner. Hvis det kommer anonyme bidrag, ''skal'' de tilbakebetales. Hvis det anonyme bidraget ikke kan tilbakeføres, skal det betales til staten.

(36m:14s) Håvard: Partiet kan ikke motta Bitcoin med mindre det fremgår hvem pengene kommer fra, men det er veldig vanskelig å få til sporbart med Bitcoin.

Ørjan: Da må vi i så fall ha en donasjonsknapp for Bitcoin der man må fylle inn tekst, email og lignende.

Ståle: Det kan tenkes at vi får penger fra folk vi ikke har lyst til å få penger fra.

(36m:51s) Ørjan: Vi har lov til å ta betalt i Bitcoin når det gjelder for eksempel medlemskontingent, det er ikke noe problem.

== 8. Stemmesedler ==

(41m:37s) Stemmesedler er OK i følge Olav og Øyvind. Øyvind fikk mail hos Anita Fjellheim hos Hordaland Fylkeskommune 2017-06-02 13:59 der hun takker for bestillingen.

== 9. Nullregnskap og partistøtte ==

(41m:46s) Det er ikke kommet svar på dette enda, så saken utsettes.

== 10. Registrering i brreg ==

(42m:20s) Øyvind har tilgang. Geir Martin har visstnok også tilgang. Avklares med ham senere.

== 11. Nye vedtekter ==

(42m:47s) Håvard: Vi må definere en person eller gruppe som får ansvar for å utforme vedtekter for styret.

Øyvind: Var det ikke snakk om at alle lokallag skal adoptere vedtekter fra landsmøtet i august? Det skal visstnok lages en mal som lokale vedtekter skal baseres på.

Ståle: Det er mitt inntrykk óg.

Ørjan: Jeg skjønner egentlig ikke hvorfor alle fylkeslag skal være ansvarlig for egne vedtekter. Det bør være en sentral mal, eventuelt kan man legge til småting hvis det trengs.

Saken legges på vent til etter landsmøtet når nye lokale vedtekter sannsynligvis blir adoptert fra sentralt hold.

== 12. Hordalandsturné ==

(46m:3s) Istedenfor å bruke valgbod planlegges det som tidligere nevnt å reise til utvalgte steder i Hordaland for å lage valgstand. Det må lages liste over destinasjoner og hvem som skal reise. Ståle og Øyvind har snakket om dette, og det foreslås periodekort for tog på Vossebanen til og med Myrdal, det koster 1200 kroner per billett tur/retur, da kan vi reise så mye vi vil med lokaltogene i syv dager.

Foreløpige forslag til destinasjoner er Indre Arna, Voss, Norheimsund, Leirvik på Stord, Odda og Kleppestø. Så er vi selvfølgelig på Sartor Senter også. Undersøk om det er noe lignende på Åsane Senter. Banen til Myrdal må sjekkes på forhånd, det er mange stopp underveis. Kun lokaltog kan brukes, men det er fire avganger hver dag til Myrdal.

(48m:44s) Ørjan fremmer forslag om at så fremt det er penger til det, støttes de som reiser med matpenger underveis i og med at ingen får betalt. De andre er enige. Ingen stor sum, ca 200 kr per person foreslås.

(50m:4s) Tanken har blitt luftet om at det skal kjøres bil rundt i fylket, for eksempel til Stord og Nord-Hordaland. Bil kan lånes, men drivstoff må eventuelt dekkes.

== 13. Intervjutrening ==

(51m:5s) Alle i styret bør ha for eksempel minst en time hver med kameratrening i løpet av juli. Det kan arrangeres uformelle møter der folk blir stilt vanskelige spørsmål mens det filmes. Alle lager egne spørsmål som stilles til de andre i separate intervjuer.

== 14. Infomail til medlemmer ==

(58m:57s) Ørjan melder seg frivillig til å skrive førsteutkast av infomail til medlemmer. Håvard leser gjennom.

== 15. Eventuelt ==

(1t:0m:45s) Håvard må forlate møtet. Siden møtet dermed ikke er vedtaktsdyktig, ble resten av møtet brukt til generell diskusjon omkring blant annet:

(1t:0m:52s) Aktivisering av medlemmer. Det blir ringerunde når telefonene kommer på plass. Det formelle må ordnes så konto kommer på plass så telefoner kan kjøpes.

(1t:1m:12s) Ståle: Vi må begynne å bygge opp vårt nærvær på sosiale medier så snart som mulig.

Ørjan: Kanskje vi kan sette opp noen feeds inn til Slack, kanskje en egen feed som henter nyheter fra aviser og pjåter inn linker som vi kan filtrere på for eksempel keywords. Ting som den kan trigge på; Piratpartiet, DLD, nettnøytralitet, alle mulige sånne ting som man kan tenke seg.

(1t:2m:4s) Ståle: Det med overvåkning bør selvfølgelig gjøres til en hovedsak i valgkampen, og gjerne bittorrent-nedlasting óg.

Ørjan: Og ikke minst denne nye loven som nettopp kom angående biometri.

Diskusjon omkring hvor mye overvåking i samfunnet som anses som akseptabelt. Ståle vil ha så lite som mulig, Øyvind mener at det bør godtas i privat sammenheng for eksempel ved beskyttelse av eiendom mot tyveri og hærverk.

(1t:19m:4s) Foreløpig tidspunkt for neste styremøte settes til 13. juli, om fjorten dager.

(1t:41m:15s) Lydopptaket stoppes klokken 19:02:20. Det er lagret i AV-arkivet som <code>pir-av.git/Arkiv/2017/06/29/2017-06-29.styremøte-pir-hordaland.opus</code>.

[[Category:Hordaland Piratparti]]
[[Category:Referater]]

<!-- vim: set ft=mediawiki tw=9999 wrap : -->
